## Draga braćo i sester

#### Uvod

Imamo mnoštvo religija i religioznih ljudi u svijetu. Statistike govore da od 7,5 milijardi ljudi koliko otprilike živi na Zemlji, njih 6 milijardi je religiozno. Statistike nadalje govore da na Zemlji ima oko 2,4 milijarda kršćana (katolika, pravoslavnih i protestanata), oko 1,1 milijardi muslimana, oko 900 milijuna hinduista, oko 300 milijuna vjernika kineske tradicionalne religije, oko 500 milijuna budista, itd… No, što je zapravo prava vjera?

#### Vjera

U Novome zavjetu za vjeru se koristi grčka riječ „pistis“ i to čak 243 puta. Ona znači vjera, vjerovanje, povjerenje, pouzdanje, vjernost. Vjera je prije svega ljudski čin, ali i dar Božji. Da bi čovjek vjerovao treba mu unutarnja pomoć Duha Svetoga (KKC 179). Zato danas slušamo u evanđelju kako apostoli mole Gospodina Isusa da im umnoži vjeru. Tome pak prethodi Isusov govor o beskonačnom opraštanju braći. Izgleda da govor o opraštanju je bio tako težak za apostole da su Isusa zamolili za umnažanje vjere.

> Za sebe si nas Gospodine stovrio i nemirno je srce nase dok se ne smiri u tebi.
